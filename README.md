# Zabytek jakiego nie było

<h3 align="center">![memo](https://lh5.googleusercontent.com/-ZDYehKcLZr0/U4c4oG7ZmSI/AAAAAAAAAh8/j_XZqpHdDWw/w718-h539-no/IMG_0195.JPG)
<h5 align = "justify">Centrum miasta, o krok od starówki, kryje się jedno z największych gdańskich odkryć archeologicznych ostatnich lat. XIII wieczna piwnica romańska na placu Dominikańskim Los zabytku długo był niepewny</h5>

<p {tekst-indent: 10 }; align = "justify">Ulica Pańska, jak zwykle o tej porze dnia ruch jest umiarkowany, choć nie mały. Jeszcze kilkanaście dni i ciężko będzie przepchnąć się tedy wśród tłumu turystów. No cóż nie każdy może mieszkać w Gdańsku, ale każdy chce go zobaczyć, a skrzyżowanie ulicy Pańskiej i Podwala Staromiejskiego to brama to zaczarowanego świata Gdańskiej Starówki. Stąd krok do bazyliki św. Brygidy i odbudowanego po pożarze kościoła św. Katarzyny. Z drugiej strony Baszta Jacek i Hala Targowa, a dalej, butiki, sklepy, kafejki i ulice Długa i Długi Targ z Neptunem, Złotą Bramą i Dworem Artusa. <br/></p>
<p>My idziemy jednak w stronę straganów ustawionych na placu Dominikańskim. Choć wybór towarów jest tu spory nas interesuje niewielki skrawek terenu ogrodzony ocynkowanym płotem, schowany za targowiskiem. Duża połyskująca w słońcu brama wprowadza nas w świat innego Gdańska, którego do niedawna nikt nie znał.  Wewnątrz ruch nie mniejszy niż na ul. Pańskiej. Przechodzimy wśród gór żwiru, lawirujemy wśród wykopów. Co chwile słychać: „przepraszam”  i  z impetem mija nas kolejna taczka wypełniona materiałami budowlanymi. W centrum duże zadaszenie z blachy falistej chroni zabytek, który jest celem naszej wizyty. XIII wieczna piwnica romańska, jest najstarszym zachowanym pomieszczeniem w Gdańsku. Została odkryta w 2006 roku podczas prac związanych z rozbudową targowiska przy Hali Targowej. Mimo, że znalezisko było sensacyjne, długo wahano się nad jego losem. Kupcy nalegali na zasypanie piwnicy i gdy wydawało się, że nic nie zdoła zabytku uratować, władze Gdańska wraz z Urzędem Marszałkowskim postanowiły przekazać pieniądza na jego odbudowę. <br/>
Teren jest mały, wtulony wręcz w mury kościoła św. Mikołaja, więc przeciskamy się wąskim przejściem szukając Macieja Szyszki. To główny koordynator prac rekonstrukcyjnych z ramienia Muzeum Archeologicznego w Gdańsku.  Zanim zejdziemy do wykopu młody archeolog wprowadza nas w historię tego miejsca. <br/>

![szyszko](https://lh6.googleusercontent.com/-ZFmnjkjrdpA/U4c5J4byJcI/AAAAAAAAAh8/tzOZ_gNMRGI/w581-h774-no/piwnica3.jpg)

<i>&ndash; Piwnica, była częścią prawdopodobnie klasztoru Dominikanów. – mówi. – Z badań zaprawy metodą węgla C14 wynika, że budynek stał już w połowie XIII wieku. Choć są , też ślady starszych obiektów m.in. pod halą targową, po których zostały jedynie ślady fundamentów.</i> <br/>
Dziś  możemy oglądać te pozostałości w formie mini skansenu na terenie hali. Jednak piwnica romańska, mimo wielu lat pod ziemią zachowała się nieomal w całości. Zdaniem Szyszki jest to obiekt unikatowy nie tylko dla Gdańska, ale wręcz w skali kraju. Głownie ze względu na niespotykaną u nas konstrukcję sklepienia. Istnienie tak starego obiektu nie pozostaje bez wpływu na historię miasta.<br/>
<i>&ndash;Przede wszystkim należy odstąpić już od twierdzenia, że złoty okres w historii Gdańska zaczął się w XIV wieku. – uważa Maciej Szyszka. - Odkrycia w rejonie Kępy Dominikańskiej świadczą o tym, że już w okresie gdy miasto było stolicą Księstwa Pomorskiego powstawały tu monumentalne obiekty murowane. </i><br/>
Według archeologów nic podobnego nie powstało w tym czasie w promieniu co najmniej trzystu kilometrów. 
Schodzimy do wykopu. Wąskie drewniane schody prowadzą do  niewielkiego przejścia w kamiennym murze, przesłoniętego jedynie fragmentem czarnej folii. W środku przy świetle budowlanego halogenu możemy podziwiać pięknie odrestaurowane wnętrze. Piwnica jest niewielka, ma zaledwie około pięćdziesięciu metrów. Brakuje jeszcze fug , a na podłodze wylana jest betonowa szlichta.
<i>&ndash;Gdy tu pierwszy raz weszliśmy część sklepienia była zawalona, a piwnica częściowo zasypana. Obecnie zakończyliśmy podstawowe prace rekonstrukcyjne</i><br/>
Nowe, dorabiane ręcznie cegły odcinają się od oryginalnych fragmentów. Archeolog pokazuje nam odkryte obok kolejne pozostałości trzynastowiecznych murów. One także zostaną włączone do ekspozycji, ale już nie będą odbudowywane. 
Widać kominek i nietypowe ceglane sklepienia. Piwnica, jak i cały budynek była wielokrotnie przebudowywana. Służyła prawdopodobnie za refektarz, aż do początku XIX wieku. Około roku 1813 klasztor, uległ zniszczeniu, a na jego miejscu urządzono plac ćwiczeń dla wojska. Później powstało tu targowisko. To, że stał tu klasztor było wiadomo od dawna. Jednak nikt nie przypuszczał, że odnaleziona piwnica pochodzi z tak odległej przeszłości. 
Na placu Dominikańskim trwają przygotowania do wylania betonowej płyty przykrywającej zabytkowy obiekt. Do końca roku zniknie ogrodzenie i pojawią się nowe stragany. Pod ziemią zaczną się prace nad przekazaniem nowej atrakcji turystycznej mieszkańcom i turystom. 
Planowana ekspozycja odsłoni nam Gdańsk jakiego wcześniej nikt z nas nie znał. 
Zdaniem Macieja Szyszki, mało prawdopodobne jest, aby w przyszłości udało się odkryć w Gdańsku obiekt o takim znaczeniu, ale kto wie? </p>

<h3 align="center">![memo](https://lh5.googleusercontent.com/-UjGNF3NeZOs/U4b6x1_K4II/AAAAAAAAAas/j6stq3epOts/w581-h774-no/DSC00078.JPG)


<p align = "right"><i>/WoRK/Wojciech Roman Krasucki</i></p>

<h4>Więcej informacji poniżej</h4>

* [Muzeum Archeologiczne w Gdańsku](http://www.archeologia.pl/)
* [Imperium Huńskie](http://pl.wikipedia.org/wiki/Plik:Huns_empire.png)
* [Dla miłośników historii](http://www.historycy.org/)


***

